<html>
    
    <head>
        <title>Sailor Moon</title> 
    </head>  
    
    
    <body> 
    
    <h1>Sailor Moon</h1>
    <h2>la combattente che veste alla marinaretta</h2>
    <h3>Una guariera Sailor</h3>
    <h4>Grazie alle sue amiche salvera la terra</h4>
        <p>Sailor Moon (美少女戦士セーラームーン Bishōjo senshi Sērā Mūn?, lett. "La bella ragazza guerriera Sailor Moon") è una serie anime di genere mahō shōjo, trasposizione del manga omonimo di Naoko Takeuchi. La saga, prodotta da Toei Animation dal 1992 al 1997, è composta da 5 serie televisive, per un totale di 200 episodi complessivi, 3 lungometraggi, 2 cortometraggi e uno speciale TV diviso in tre parti.</p>

<p>Per i vent'anni della serie, la Toei Animation ha annunciato il remake fedele al manga intitolato Sailor Moon Crystal, composto da 26 episodi per i primi due archi, 13 per il terzo e due lungometraggi per il quarto.
        </p>
<ul>
        
       <li><h3>Parte I Saga del Dark Kingdom</h3>

         La prima serie ruota intorno Usagi Tsukino, una ragazza che frequenta le scuole medie, che tramite una gatta parlante chiamata Luna scopre di essere una guerriera sailor, il cui compito è quello di proteggere la Terra, trovare le altre guerriere sailor e con loro rintracciare la Principessa dell'antico regno lunare, Silver Millennium. Usagi, come guerriera diventa Sailor Moon, la guerriera dell'amore della giustizia, e inizierà così a scontrarsi contro gli emissari del Regno delle Tenebre, che mirano al potente Cristallo d'argento, per risvegliare il loro leader Queen Metallia e così dominare sulla Terra e sulla Luna.  Ad aiutare Sailor Moon si uniranno Ami Mizuno (Sailor Mercury), Rei Hino (Sailor Mars), Makoto Kino (Sailor Jupiter) e Minako Aino (Sailor Venus), quest'ultima già attiva prima delle altre guerriere con il nome Sailor V. Le cinque guerriere durante le loro battaglie verranno spesso aiutate dalla misteriosa figura di Tuxedo Kamen, in realtà lo studente (universitario nell'anime e delle scuole superiori nel manga) Mamoru Chiba. Con il progredire della storia si scoprirà che Sailor Moon è la reincarnazione della Principessa Serenity del regno di Silver Millenium, e che custodisce il cristallo d'argento dentro di sè, e che Tuxedo Kamen è la reincarnazione di Prince Endymion, principe terrestre innamorato di Serenity. Millenni addietro, durante la battaglia che vide la distruzione di Silver Millennium e del regno terrestre per mano di Queen Beryl e del suo esercito che cercava di impossessarsi del potere del cristallo d'argento, Prince Endimion venne ucciso e Princess Serenity dopo aver assistito alla scena si suicida. Proprio durante quest'ultima battaglia, nell'anime, nacque il Regno delle Tenebre.</li> 
        
    <li><h3>Parte II Saga di Ail e An</h3>

        Presente solo nell'anime per ovviare alle consistenti differenze tra le due serie, dovuto al fatto che nel manga le guerriere Sailor non perdono la memoria alla fine della prima parte. Ail e An sono due alieni che sono venuti sulla Terra per succhiare l'energia vitale necessaria a far guarire l'Albero dell'oscurità, che consente loro di vivere infondendogli l'energia necessaria a tenerli in vita. Usagi ritorna a combattere, e per questo la sua gatta Luna restituisce a lei e alle altre guerriere i loro ricordi. Mamoru non ricorda del suo amore per Usagi, ma il suo inconscio finisce per creare un alter ego che aiuta le guerriere in difficoltà, chiamato il Cavaliere della Luna. Infine vengono anche a lui ridati i ricordi. Dopo la perdita dei poteri di Sailor Moon, solo con l'intervento di Queen Selene, sua madre, riavrà il potere del Cristallo d'Argento creduto disperso alla fine della battaglia con Queen Beryl. Dopo la distruzione dell'Albero dell'oscurità, Sailor Moon lo aiuta a rinascere in un piccolo germoglio che, come Ail e An capiranno, solo il potere dell'amore potrà aiutare a crescere e a tornare quello di un tempo.

<h4>Saga del Black Moon</h4>
La seconda parte, parte dall'atto 14 e finisce al 23 della vecchia edizione e corrisponde alla stagione Sailor Moon R. Vengono introdotte Chibiusa, Sailor Pluto (come guardiana delle porte del tempo), e Diana, anche se quest'ultima non appare in questa saga dell'anime fino alla quarta stagione. Naoko Takeuchi per i primi episodi ha posto come pre-titolo per ogni capitolo il nome di Famiglia della Luna Nera nemico di questa serie. Nel XXX secolo essi vogliono distruggere la futura Crystal Tokyo governato da Neo Regina Serenity (che non è altre che Usagi adulta) e King Endymion (Mamoru nel futuro). Per fare questo hanno bisogno del Cristallo d'Argento (maboroshi no ginzuishou, cristallo d'argento illusorio) da sempre protetto dalla famiglia reale lunare. La figlia della Regina, Usagi SL Serenity, per dimostrare di essere una vera lady a coloro che la prendevano in giro per il fatto che non possedeva alcun potere (cosa risaputa poiché causa del blocco della sua crescita), prende il Cristallo d'Argento (nell'anime il cristallo d'argento compare fra le mani della bambina), la madre la inseguì fino all'esterno del palazzo e in quel momento Crystal Tokyo viene attaccata dai membri del Black Moon. Durante l'attacco la Regina viene protetta dal cristallo d'argento che l'avvolge, ma le Guardian Senshi e King Endimion vengono feriti (nell'anime Neo Queen Serenity viene rinchiusa dalle Guardian Senshi in una teca di cristallo per essere protetta, e successivamente innalzano una barriera intorno al Crystal Palace, ma non prima che King Endymion venga ferito), per esser risvegliata la figlia pensa che serva il cristallo d'argento e per quello presa dal panico, essendo incapace di usare la pietra, pensa di andare nel passato per recuperarlo. Ruba la chiave del tempo a Sailor Pluto (nell'anime Sailor Pluto gliela consegna volontariamente) ed è qui che inizia la serie, ovvero con l'arrivo di Usagi SL Serenity nel passato, e vista la presenza di un'altra Usagi verrà chiamata da tutti Chibiusa.

        Da qui in poi le differenze tra anime e manga sono molto più evidenti. Nell'anime i Black Moon vengono a conoscenza del fatto che l'erede al trono è in possesso della pietra, e la insegue fino al presente, dove avrà a che fare con le guerriere Sailor. Inizialmente a cercare il "Coniglietto" (Chibiusa significa piccolo coniglio o coniglietto) è Ruben, che cercherà di modificare il futuro cercano di contaminare le 9 punte che in futuro costituiranno i confini del Crystal Palace, aiutato dalle 4 Sorelle Persecutrici, ma esso viene sconfitto, e le 4 Sorelle si pentono, diventando così umane. Dopo Ruben a cercare la Piccola Lady è Esmeralda, che cercherà di modificare il futuro ampliando i punti della terra in cui si immette l'energia negativa, anch'essa sconfitta dalle guerriere dopo un tiro mancino del Wiseman. Prima della sconfitta di Esmeralda quando Chibiusa viene attaccata nella sua scuola, avendo inizialmente celato la sua vera identità alle Sailor, rivela chi sia in realtà, e le guerriere decidono di recarsi con lei nel futuro per salvare Crystal Tokyo. Qui Usagi prende consapevolezza di essere la futura madre di Chibiusa, e sempre in quel frangente si scopre che la sete di potere di Diamond è dettata dal volere del Saggio, il suo consigliere, che lo ha ipnotizzato; sete di potere coadiuvata inoltre dal fatto che il Principe della Luna Nera è innamorato della Neo Regina Serenity. Si scoprirà poi che il Wiseman è in realtà il Death Phantom, nell'adattamento italiano queste due figure sono state scisse.

           In conclusione le 5 guerriere riusciranno a riportare la pace a Crystal Tokyo e a Tokyo, sconfiggendo anche gli ultimi nemici, compreso il Death Phantom. Nel manga la storia si svolge in modo diverso di fatti l'attacco dei Black Moon avviene mentre la Neo Regina Serenity insegue la figlia che aveva appena rubato il cristallo d'argento per dimostrare di essere una vera lady e durante questo attacco la regina viene protetta da una bara fatta appunto da cristallo d'argento e auto generatasi. Tutte le guardian senshi vengono ferite e non potranno ulteriormente contrattaccare. Chibiusa allora ruba la chiave del tempo a Sailor Pluto per poter cercare aiuto nel passato visto che, non essendo i suoi poteri risvegliati, non riesce ad utilizzare il cristallo d'argento.       Inseguita dai Black Moon da Rubeuse dalle 4 Sorelle Persecutrici per primi, 3 delle 4 guardian senshi verranno catturate e le 4 sorelle persecutrici e Rubens uccisi dal cristallo d'argento di Sailor Moon. Rubens invece viene ucciso da Wiseman perché aveva scoperto la vera identità di quest'ultimo. Chibiusa decide di svelare la sua identità e così Usagi, Mamoru e Minako tornano nel futuro con Chibiusa dove conoscono Sailor Pluto. Arrivati nel futuro scoprono ciò che accadrà ma non potendo restare per un problema di Doppelgänger tornano nel passato e Chibiusa colta dalla preoccupazione per la sorte degli amici torna nel futuro di nascosto. Inseguita da Usagi, Mamoru e Minako, Chibiusa verrà catturata e durante la battaglia la stessa Sailor Moon verrà rapita ma grazie ai suoi poteri riuscirà a liberarsi e a liberare le 3 compagne rapite in precedenza. Nulla invece potrà fare per Chibiusa divenuta la Black Lady e per Mamoru che è stato anch'egli plagiato da Chibiusa. Usagi quindi cerca di contrastare l'attacco ma Mamoru le ruba il cristallo d'argento. Il Principe Diamond ottiene ambedue i cristalli d'argento (passato e futuro) e proprio mente li stava per far avvicinare (cosa che avrebbe portato alla distruzione di tutto) Sailor Pluto ferma il tempo cosa che la porterà alla morte. Visto il corpo esanime dell'amica Chibiusa torna normale e i suoi poteri si risvegliano divenendo Sailor Chibi Moon, Sailor Moon attacca il nemico e svanisce nel nulla e con lei Mamoru e finalmente la Neo Regina Serenity si risveglia dal suo sonno. Ridestandosi risveglia anche King Endimion e le Guardian Senshi ed esorta la figlia ad andare ad aiutare Sailor Moon e così grazie al potere di Sailor Moon e di Sailor Chibi Moon, Death Phantom viene distrutto.</li>
    
    <li><h3>Parte III Saga Mugen (Infinito)</h3>

          È la serie centrale, dall'atto 24 al 33 della vecchia edizione. Corrisponde alla stagione Sailor Moon S. Il nome deriva dall'Mugen Gakuen (traducibile come Istituto Infinito, nella versione italiana viene chiamata semplicemente scuola Mugen o anche Istituto Mugen), diretta e fondata dal Professor Tomoe ed inoltre frequentata da Haruka Ten'ō (Sailor Uranus), Michiru Kaiō (Sailor Neptune) e Hotaru Tomoe (Sailor Saturn), personaggi introdotti in questa serie. Inoltre viene rivelata parte dell'identità di Sailor Pluto, cioè Setsuna Meiō che non venne rivelata nella precedente serie. La terza serie vede protagonista il Professor Tomoe, un folle scienziato che si dice disposto a tutto pur di recuperare la famosa Coppa Lunare, in originale Rainbow Moon Chalice nell'anime e Seihai (calice sacro) nel manga. Questo oggetto magico, nell'anime, infatti, dispone di grandiosi poteri che cambiano in base alla natura di colui che riuscirà ad utilizzarlo: in mano ad un individuo crudele e spietato, infatti, la Coppa diventerà un oggetto di pura distruzione. L'artefatto, però, è occultato e può essere portato alla luce solo quando si hanno in mano i tre talismani; a loro volta i tre talismani sono custoditi nel cuore puro e senza macchia di tre persone diverse. Nel manga compare quando Sailor Moon desidera l'unione dei cuori di tutte le guerriere sailor del sistema solare e non è un oggetto ricercato dai nemici il cui obbiettivo è il cristallo d'argento che come la coppa lunare nell'anime consentirà il risveglio di Pharaone 90. Durante tutta la prima fase della terza serie anime, le forze del Professor Tomoe saranno impegnate nel tentativo di recupero dell'artefatto, mentre le guerriere Sailor troveranno notevoli difficoltà dovute anche alla comparsa di due nuove guerriere, Sailor Uranus e Sailor Neptune, il cui ruolo in principio sembra oscuro e non necessariamente positivo al gruppo delle Sailor: le due, infatti, lavorano da sole e sono estremamente forti, nonché prive di scrupoli. I talismani nel manga sono già in possesso delle guerriere del sistema solare esterno e la loro risonanza porta all'evocazione di Sailor Saturn, inoltre i nemici cercano il Cristallo d'argento e non il Calice e non cercano di rubare i cristalli del cuore delle persone ma le loro anime. Con il trascorrere degli episodi, la verità sui Talismani si farà sempre più chiara finché, con la definitiva comparsa della Coppa Lunare, prende vita la seconda parte della terza serie. In questa seconda fase, Chibiusa fa amicizia con Hotaru Tomoe, una ragazzina che non gode di ottima salute e la cui identità rimane per gran parte della serie misteriosa. In questo stesso arco, a far da protagonista della serie, oltre alla già citata amicizia con Chibiusa, è la battaglia fra le guerriere e Sailor Saturn, poi Despota 9, un'entità malvagia che necessita di cuori puri per risvegliarsi totalmente.   Grazie agli sforzi congiunti delle guerriere Sailor, che dapprima si ritrovano separate in due fazioni, poi costrette a far fronte comune, la terza serie si chiude con lo scontro decisivo contro Sailor Saturn ed il Faraone 90 al quale poi si unirà Super SailorMoon. </li>
        
    <li>
<h3>Parte IV:Saga Yume (sogno)</h3>

      La quarta serie, che inizia dall'atto 34 al 42 della vecchia edizione manga. La serie animata tratta dalla serie è Sailor Moon SuperS. Il titolo della saga nel manga, Yume,deriva dal tema di fondo della serie, i sogni. Viene introdotto Elios, e come nemici sono presenti il Trio Amazzonico ed il Quartetto delle Amazzoni, sgherri del Circo della Luna Spenta (in originale Dead Moon Circus). Nell'anime le guerriere sailor devono affrontare il "Circo della luna spenta", un'organizzazione malvagia diretta dalla regina Nehellenia e da Zirconia che ha lo scopo di trovare lo specchio dorato posseduto da un essere umano che ha un sogno meraviglioso in cui Elios fuggito con il solo spirito dalla gabbia in cui Nehellenia ha rinchiuso il suo corpo. Elios che si presenterà nei sogni di Chibiusa come Pegasus con l'aspetto di un cavallo alato viene cercato da Nehellenia per il cristallo che custodisce nel corno, il cristallo d'oro. Sia il Trio Amazzonico, sia il Quartetto Amazzonico non riescono a trovare questo specchio (in realtà posseduto da Chibiusa) e, alla fine, la stessa Chibiusa con Sailor Moon e grazie alla forza dei sogni meravigliosi dell'umanità riesce ad usare il cristallo d'oro che sconfigge Nehellenia relegandola in uno specchio nei meandri delle tenebre e salvando ancora una volta il pianeta Terra.  Nel manga la storia è diversa: non vi sono specchi dei sogni da cercare e l'obbiettivo di Nehellenia è divenire la vera regina della luna e per farlo ha bisogno del cristallo d'argento. Anche il finale è diverso e Nehellenia viene sconfitta dal potere unito di tutte le sailor senshi che ottengono la trasformazione eternal, di Sailor Moon che in questo frangente diviene Eternal Sailor Moon e di Mamoru che scopre di custodire dentro di sé il cristallo d'oro. La storia si conclude con la cerimonia di incoronazione di Neo Queen Serenity e King Endimion e l'apparizione del Sailor Quartet ovvero il quartetto delle amazzoni liberato dal malvagio potere di Nehellenia.</li>
    
    <li> <H3>Parte V:Saga Stars</H3>

            L'ultima serie dalla saga, dall'atto 43 al 52 della vecchia edizione. Nell'anime corrisponde alla serie Sailor Stars, in riferimento agli Star Seeds (Semi di Stella in italiano), obiettivo del nuovo nemico. Vengono presentate nuove Sailor Senshi della nostra galassia, ma appartenenti a sistemi solari differenti, come le Sailor Starlights. Tra i nuovi personaggi ci sono ChibiChibi, la Principessa Kakyuu e la malvagia Sailor Galaxia. Viene rivelata, inoltre, l'essenza di ogni male, ovvero Chaos, madre di tutti i malvagi presenti nella serie (almeno nel manga).La storia diverge molto da anime a manga, poiché in quest'ultimo Galaxia cerca solo gli Star Seeds delle guerriere sailor (i Sailor Crystals) ed appaiono molte più Sailor agli ordini di Galaxia.</li>
        
        
        </ul>
        
     <img src="Sailor_Moon_Cofanetto_DVD-1.jpg" width="400" align="right"> 
        
        <iframe  width="569"height="315" src="https://www.youtube.com/watch?v=1crdkbsrva0"></iframe>
        
        <table style="width:100%">
  <tr>
    <th>TITOLI</th>
    <th>PRIMA VISIONE GIAPPONESE</th>
    <th>PRIMA VISIONE ITALIANA</th>
  </tr>
  <tr>
    <td>Sailor Moon R The Movie - La promessa della rosa</td>
    <td>5 dicembre 1993</td>
    <td>1996</td>
  </tr>
  <tr>
    <td>Sailor Moon S The Movie - Il cristallo del cuore</td>
    <td>4 dicembre 1994</td>
    <td>1996</td>
  </tr>
</table>
    
    </body> 
    
</html>

